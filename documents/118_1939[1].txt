118/1939 Sb.
Vládní nařízení
ze dne 28. dubna 1939
o hromadných smlouvách pracovních a o zabezpečení jednotné politiky mzdové
Vláda Protektorátu Čechy a Morava nařizuje podle čl. II ústavního zákona zmocňovacího ze dne 15. prosince 1938, č. 330 Sb. z. a n.:
§ 1
Hromadné smlouvy pracovní,jakož i jejich změny a doplňky, které byly nebo budou sjednány mezi jedním nebo několika zaměstnavateli nebo jejich jednou nebo několika odborovými organisacemi (korporacemi) a jednou nebo několika odborovými organisacemi (korporacemi) zaměstnanců a mají nabýti účinnosti po dni 30. dubna 1939, potřebují k své platnosti, pokud upravují sazby mzdové (platové), schválení ministerstva sociální a zdravotní správy v dohodě se zúčastněným ministerstvem.
§ 2
Totéž platí i o rámcových úpravách a směrnicích pro mzdy zaměstnanců v zemědělství.
§ 3
Péče o jednotné řešení politiky mzdové, zejména stanovením mezd se závaznou účinností, náleží ministerstvu sociální a zdravotní správy v dohodě se zúčastněným ministerstvem.
§ 4
Toto nařízení nabývá účinnosti dnem vyhlášení a pozbývá jí dnem 31. prosince 1939; provede je ministr sociální a zdravotní správy v dohodě se zúčastněnými ministry.
 Dr. Hácha v. r.
                        Ing. Eliáš v. r.
Dr. Kalfus v. r.                         Dr. Havelka v. r.
Dr. Kapras v. r.                         Čipera v. r.
Dr. Krejčí v. r.                         Dr. Feierabend v. r.
Dr. Šádek v. r.                          Dr. Klumpar v. r.